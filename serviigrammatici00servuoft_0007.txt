Anno 1600 Servii in carmina Vergilii commentarii e bybliotheca Petri Danielis
‘longe auctiores' prodierunt. quinque enim libris manu scriptis Daniel usus erat‚*)
quibus praeter ea scholia, quae Servii esse certissimis testimoniis constat, alia
multa continebantur, quae ante illud tempus non erant edita. haec additamenta
Daniel quamquam a Servii nomine aliena esse intellegebat a Servianis tamen
non disiunxit, quam neglegentiam qui post eum Servii commentarios ediderunt
praeter Petrum Burmannum imitati sunt omnes. is enim primus ea quae Daniel
e suis libris addidit ab iis quae Servii codices habent uncinis quadratis distinxit.
qua ratione tametsi effectum est, ut Serviana ab iis quae non sunt Servii tan-
tum non omnibus locis recte discerni possint, tamen si quis genuinam Serviani
operis formam e Burmanni editione volet eruere, is aegre feret⁷ quod interpo—
lationes illae, quibus et verborum et sententiarum contextus obscuratus est, non
sine molestia legendo praetermittuntur. quod cum ita sit, iis qui Servio utun-
tur me gratum fecisse puto, quod commentarium in Georgicon libri primi versus
1 —100 ita edendum curavi, ut Danielis additamenta a Servii scholiis seiuncta
in adnotationem criticam relegarentur. eodem modo quae e libris interpolatis
vel alii receperunt vel ipse exscripsi a Servianis separata dedi. libri autem manu
scripti quibus usus sum hi sunt:

Parisinus 7959 (P) in membranis formae quadratae saeculo decimo
scriptus. continet Servii commentarios in Bucolicon Georgicon Aeneidos libros

Bernen sis 363 (B) membranaceus, formae quadratae, saeculo nono
scriptus. accuratius de hoc libro disputatum est a Ferdinando Hauthalio (Schol.
Horat. vol. Ι. add. et corr. p. VIII sqq.) et a me in libello scholastico gymna—
sii Numburgensis anni 1856 p. 7 sqq.

 

*j L e m o vi c e n si in septeni posteriores Eclogas et Georgicon librum primum usque
ad versum ducentesimum septuagesimum octavum : F l oria cen si in aliquot locos Georgicon
et Aeneidos: Antis sio dor e n si in omnem Aeneida: Τ ur on e n si in certos eiusdem locos:

Fu 1 d e n s i in primum et secundum Aeneidos.
*

