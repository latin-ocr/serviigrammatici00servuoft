IV

Vaticanus 3317 (V) in membranis formae maximae saeculo undecimo
litteris quae Longobardicae dicuntur scriptus. continet fol. 1—26 commenta-
rium in Bucolica, fol. 27 -86 in Georgica, fol. 87 —89 in Aen. Ι 1—35. Ser-
vianis scholiis in Georgicon libris ea addita sunt, quae Philargyrio tribuuntur,
quae ex hoc codice primus edidit Fulvius Ursinus anno 1587.

Leidensis 80 (L) vel Vossianus hist. et litt. in octavo 80, membrana-
ceus saeculi decimi, Lemovicensis Danielis. continet commentarios in Ecl.
IV --X et Georg. I 1 -279, fol. 76 V. (50 Praecipitemque Daren ardens) —
79 v. (83 INARATAE non satae, ‘crude est illud) situ aliisque sordibus corrupta
sunt. atque ea quidem quae fol. 77 v. (58 ferrum unde abusive)—79 r (74
LEG UMEN zeyumen dicitur) scripta erant iam eo tempore quo Daniel hoc co-
dice usus est perierant omnia. in reliquis paginis ille non nulla legit quae
postea evanuerunt: ea ex editione anni 1600 repetii et uncinis quadratis inclusi.

Reginensis 1495 (R) in 125 membranis formae quadratae scriptus. fol.
85— 125, quae commentarios in Bucolica et Georg. Ι 1 ——375 continent, saeculi
decimi sunt. huius codicis scripturam in Servianis nisi paucis locis, ubi operae
pretium videbatur, non adnotavi, ea autem quae praeter Servii scholia habet
accurate exscripsi.

Parisinus 7965 (H) chartaceus, saeculo quinto decimo scriptus. continet
Servii commentarios in Bucolicon Georgicon Aeneidos libros. hunc quoque co-
dicem non propter Servium inspexi, sed propter ea quae Servianis scholiis aut
inmixta sunt aut in margine addita ab alia manu, quam secundam dixi. eorum
maxima pars e Reginensi 1495 et Vaticano 3317 petita est.

Ceterum de his libris copiosius dixi in commentatione quae inscripta est
‘Beitraege zur Kritik der Scholiasten des Vergilius', et novi Musei Rhenani
volumini XIV (p. 535 sqq.) inserta.

G. Thilo.

